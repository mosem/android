<resources>
    <string name="app_name">prototype</string>
    <string name="story">דמדומי ערב, שלג גס יורד בעצלתיים על פנסים שזה עתה הודלקו, ומכסה ברובד רך את הגגות את גבות הסוסים, את הכתפיים ואת המגבעות.
        \n
העגלון, יונה פוטפוב, לבן כולו, יושב על דוכן עגלת החורף שלו. משתופף ככל שיכול גוף חי להשתופף ולהתכווץ, ואינו נע ואינו זע. לו כיסהו השלג מעל לראשו, גם אז, כמדומה, לא היה מוצא לנחוץ לנערו מעל עצמו... סוסתו אף היא לבנה כולה, ואינה נעה. במיעוט תנועותיה וברגליה הדקות והעמוקות דומה היא, אפילו מקרוב, לסוס צעצוע. דומה ששקועה הסוסה במחשבות. תלשו אותה מן המחרשה, מן העבודה הרגילה והאפורה, והביאו אותה הנה, לתהום זו, המלאה אורות מפלצתיים, רעש בלתי פוסק, אנשים אצים רצים. ומה תעשה ולא תשקע במחשבות?
        \n
יונה וסוסתו קטנת הגוף אינם זזים ממקומם זה זמן רב. יצוא יצאו לעבודה עוד לפניי הצהריים, ועד עתה לא נזדמן להם אפילו נוסע אחד. והנה כבר יורד הערב על העיר. האורות החיוורים של הפנסים הופכים לאורות מבריקים בהירים, ומהומת הרחוב הולכת ונעשית רעשנית וקולנית.
        \n
"עגלון, לרובע הויבורג!" שומע יונה. "עגלון!"
        \n
יונה זע, ומבעד לריסים המכוסים שלג הוא רואה איש צבא לבוש אדרת וחבוש ברדס.
        \n
"לויבורג!" חוזר איש הצבא. "מה, אתה ישן, או מה? לויבורג!"
        \n
יונה מושך במושכות לאות הסכמה, ומגבה של הסוסה מחליקים-נופלים פתיתי שלג. איש הצבא יושב בעגלת החורף. העגלון מצייץ בשפתיו, מושיט צווארו, מתרומם ומניף את השוט, יותר מתוך הרגל מאשר מתוך צורך. הסוסה עצמה גם היא מאמצת את צווארה, מכופפת רגל וזזה, מהססת, ממקומה..
        \n
"לאן, שד משחת?" שומע יונה כהרף עין מתוך ההמון האפל, המתנועע הלוך וחזור. "לאן אתה, לעזאזל? ימינה סע! "
        \n
"אתה אינך יודע איך לנסוע! ימינה סע!" כועס איש הצבא.
        \n
רכּב, מעל לדוכן מרכבה, מקלל ומגדף הֶלך שחצה בריצה את הכביש והתנגש בכתפו בסוסה, מביט זועם ביונה ומנער שרוולו מן השלג. יונה זז על דוכנו, משל יושב הוא על סיכות. מניע מצד לצד את מרפקיו ומביט בבלבול חושים, כאילו אינו מבין היכן הוא ולמה הוא כאן.
        \n
"איזה מנוולים!" מתלוצץ איש הצבא. "כל אחד משתדל להיתקל בך, או ליפול מתחת לרגל הסוסה. כולם נדברו ביניהם."
        \n
יונה מפנה את ראשו,  מסתכל בנוסע ומניע את שפתיו.. דומה שרוצה הוא לאמר דבר מה, אך חוץ מקול ניחר ובלתי ברור אין שומעים דבר.
        \n
"מה?" שואל איש הצבא.
        \n
יונה מעקם את פניו בגיחוך, מאמץ גרונו ומשמיע בקול צרוד:
        \n
"ואצלי, אדוני, זהו... בני מת בשבוע זה."
        \n
"הממ. וממה הוא מת? "
        \n
יונה מפנה את כל גופו אל הנוסע ואומר:
        \n
"מי יודע? כנראה, מקדחת... שכב שלושה ימים בבית החולים ומת... רצון האלוהים..."
        \n
"הצדה, שד!" נשמע באפלה. "יצאו לך העיניים, כלב זקן, או מה? הבט בעינייך!"
        \n
"סע, סע..." אומר הנוסע. "ככה לא נגיע עד מחר! האץ נא בסוסה. "
    \n
    </string>
</resources>
